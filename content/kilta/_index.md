---
title: Kilta
date: 2021-15-5
authorbox: false
sidebar: true
menu:
---

Oulun Tietoteekkarit ry on vuonna 1988 perustettu Oulun yliopistossa tietotekniikkaa ja informaatioverkostoja opiskelevien ainejärjestö. Kilta yhdistää kaikki tietoteekkarit ja fuksit samanhenkiseksi poppooksi, joka touhuaa keskenään ja muiden teekkarikiltojen kanssa monenlaista kivaa. Killan toimintaa pyörittää vuodeksi kerrallaan valittava hallitus, apunaan innokkaat toimihenkilöt. Kiltalaisten etuja ajavat myös erilaisissa instansseissa toimivat edustajat.

Kilta järjestää jäsenilleen monenlaista toimintaa, mm. excursioita ja saunailtoja. Kilta toimittaa noin 4 kertaa vuodessa ilmestyvää lehteään Terminaalia, joka on jokaisen kiltalaisen kanava saada äänensä kuuluviin ja tarinansa jokaisen kiltalaisen luettavaksi. Heti syksyn alussa ilmestyvä Terminaalin fuksinumero esittelee fukseille perustiedot kiltatoiminnasta ja yliopistoelämästä.

Kiltalaisten kokoontumistilana on kiltahuone joka sijaitsee X-oven käytävällä X2 oven vieressä olevassa pommisuojassa. Kiltahuoneelta löytyy juttu- ja peliseuraa, kuten myös kaikenlaista luettavaa.