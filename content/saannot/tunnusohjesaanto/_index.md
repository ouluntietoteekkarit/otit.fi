---
title: Tunnusohjesääntö
date: 2023-07-24
authorbox: false
sidebar: true
menu:
---

1 § Soveltamisala

Tällä tunnusohjesäännöllä annetaan tarkempia määräyksiä Oulun Tietoteekkarit ry:n, jäljempänä kilta, sääntöjen 22 §:ssä tarkoitetuista killan tunnuksista ja niiden käytöstä. Tämä tunnusohjesääntö on sääntöjen 23 §:ssä tarkoitettu ohjesääntö.

2 § Killan logo

Killan logo on kahdesta päällekkäin sijoitetusta, varjostuksilla koristellusta T-kirjaimesta koostuva "Tea for two".

3 § Kokardit

Killan kokardi: Varsinaisilla ja diplomijäsenillä on killan logon mukainen hopeinen "Tea for two" -kokardi, jota kannetaan Teekkarilakin lipan yläpuolella lakin mustassa reunuksessa. 

Hallituskokardi: Entisillä ja nykyisillä hallituksen jäsenillä on kullatulla seppeleellä koristettu "Tea for two" -kokardi, jota kannetaan Teekkarilakin tuulessa.
Killan puheenjohtajilla kautta aikain on oikeus kantaa hallituskokardia Teekkarilakin lipan yläpuolella, ja killan kokardi on Teekkarilakin tuulessa.

Mikäli jäsenellä on toisen killan kokardi Teekkarilakin mustassa reunuksessa, voi killan kokardia kantaa Teekkarilakin tuulessa.

Kokardit ovat Oulun Teekkariyhdistys ry:n tunnusohjesäännöissä olevan 3 § mukaisia.

4 § Pinssit

Virkamerkki: Killan virallinen virkamerkki on hallituskokardin ns. pinssi-versio. Killan hallituksen jäsenet ja toimihenkilöt ovat oikeutettuja kantamaan virkamerkkiä edustustilanteissa toimikautensa ajan. Virkamerkkiä kannetaan vasemmassa napinlävessä tai sydämen päällä.

Alumnipinssi: Killan alumnipinssi on kullattu killan kokardin ns. pinssi-versio. Alumnipinssin voi lunastaa valmistuttuaan diplomijäseneksi. Alumnipinssi annetaan killan hallituksessa toimineille henkilöille valmistujaislahjaksi. Alumnipinssiä kannetaan vasemmassa napinlävessä tai sydämen päällä.

5 § Ansio- ja kunniamerkki

Ansiomerkki: Hopeinen killan hallituskokardin mukainen pinssi. Ansiomerkki voidaan myöntää killan varsinaiselle jäsenelle tai diplomijäsenelle kiitollisuuden osoituksena ansiokkaasta toiminnasta killan hyväksi. Killan hallitus voi yksimielisellä päätöksellä myöntää ansiomerkin. Ansiomerkkiä kannetaan vasemmassa napinlävessä tai sydämen päällä.

Kunniamerkki: Kultainen killan hallituskokardin “Tea for two” mukainen pinssi. Kunniamerkki voidaan myöntää killan varsinaiselle jäsenelle tai diplomijäsenelle kiitollisuuden osoituksena erittäin arvokkaasta toiminnasta killan hyväksi. Kunniamerkin voi myöntää aiemmin kunniamerkin saaneiden ja killan hallituksen yhteisestä päätöksestä. Kunniamerkkiä kannetaan yhdistyksen nauhassa.

Ansio- ja kunniamerkit jaetaan pääsääntöisesti killan vuosijuhlien yhteydessä.

6 § Killan nauha

Edustusnauha, jota pidetään rinnukseen kiinnitettynä. Pidettäessä OYY:n ja/tai OTY:n edustusnauhojen kanssa, sitä pidetään niiden alapuolella.

Edustusnauha on leveydeltään 25 mm. Nauhan raitojen leveydet ovat ylhäältä alaspäin:
musta 11 mm
valkoinen 5 mm
musta 3 mm
keltainen 3 mm
musta 3 mm

Killan nauha ei ole täysin heraldiikan sääntöjen mukainen - tarkoituksella. Musta-valkoraidat kuvaavat killan opintoalan olennaisia yksiköitä, ykkösiä ja nollia. Keltainen raita kuvaa killan epävirallista keltaista maskottia Paggia.

7 § Killan lippu

Killan lippu on hyvän ja sopivan kokoinen kantolippu jota voidaan säilyttää edustustilanteissa jalustalla tai sitä voidaan kantaa. Killan lippu on taustaltaan musta, killan nimi sekä logo on valkoisella. Killan nimi ja logo on myös ns. kehystetty valkoisella neliöllä.

8 § Killan haalarit

Killalla on mustat haalarit, joiden selässä on killan lipun mukainen logo.
