---
title: Tärkeimmät Fuksitapahtumat
date: 2024-04-15
authorbox: false
sidebar: true
menu:
---



OTY järjestää fukseille tapahtumia laidasta laitaan ympäri vuoden, joista esimerkkejä tällä sivulla. Myös killat ja muut tahot järjestävät paljon fuksiaktiviteetteja, joista lisätietoja voit kysyä omalta pienryhmäohjaajaltasi tai kiltamme fuksivastaavalta.

**PROlogi**

Meidän killan oma tapahtuma, joka järjestetään perinteisesti opintoja alkavaa maanantaita edeltävänä lauantaina. Tapahtumassa pääsee tutustumaan rennoissa merkeissä ennen opintojen alkua muihin fukseihin, tuutoreihin ja hallituslaisiin sekä mahdollisesti vanhempiin opiskelijoihin.

**Fuksi-info**

Syksyn alussa järjestettävä tapahtuma, jossa eri yhdistykset tulevat kertomaan toiminnastaan fukseille. Täällä viimeistään tulee oman killan hallitus tutuksi ja pääset tutustumaan, mitä erilaisia harrastemahdollisuuksia ym. Oulusta löytyy.

**Fuksisuunnistus**

OTYn järjestämä tekniikan ja arkkitehtuurin alan pienryhmien välillä käytävä rastisuunnistus, jonka tarkoitus on kohottaa pienryhmän yhteishenkeä ja pyrkiä kisan voittoon kekseliäillä rastisuorituksilla. Fuksisuunnistus aloittaa lukuvuoden ensimmäisenä isona fuksitapahtumana heti syyskuun puolivälissä. Jokaisella fuksisuunnistuksella on oma teemansa. Pukeutuminen ja joukkueen ryhmähenki vaikuttavat myös pisteisiin. Parhaat palkitaan, mutta päätarkoituksena on, että kaikilla on hauskaa. Polkupyörä kannattaa olla hankittuna, koska rastit ovat ripoteltu usein Linnanmaan ja Keskustan välille.

**Fuksisitsit**

Tapahtuma, jossa fukseille opetetaan, millaista on olla akateemisissa pöytäjuhlissa eli sitseillä.

**HURMOS**

OYY:n ja OSAKO:n järjestämä lukuvuoden avajaiset tapahtuma, joka koostuu päivätapahtumasta ja iltatapahtumasta. Päivällä yliopistolla yritykset esittelevät toimintaansa ja yrittävät saada tulevia kesätyöntekijöitä. Iltatapahtumassa juhlitaan ja nautitaan musiikkikeikoista.
Fuksilakitus ja Lakinlaskijaiset
Fuksilakitus tapahtuu samana päivänä kuin Lakinlaskijaiset, joka on perinteisesti syyskuun viimeinen päivä. Tuolloin kaikki fuksit saavat oman fuksilakkinsa, jolla harjoitellaan Teekkarilakkiin liittyviä sääntöjä ja Lakin oikeaoppista käyttöä ylipäätänsä. Lakitus tapahtuu Oulun keskustassa. Lisätietoa fuksilakin historiasta löytyy fuksioppaasta.

**Fuksicursio**

Syksyllä järjestettävä fuksien ikioma ja ensimmäinen excursio.

**Fuksiurheilukisat**

Fuksiurheilukisoissa fuksit ottavat toisistaan mittaa kolmen hengen joukkueissa erilaisissa leikkimielisen urheilullisissa tehtävissä. Fuksiurheilukisat järjestetään Linnanmaalla alkusyksystä, jonka jälkeen päästään laulamaan ja saunomaan Teekkaritalolle Fuksilauluiltaan.

**Fuksilauluilta**

Teekkari laulaa tunnetusti mieluummin kuin hyvin. Sitä varten on hyvä harjoitella rakkaan Laulukalumme syövereihin kätkeytyviä lauluja jo fuksina. Fuksilauluillassa opetellaan Teekkarille tärkeimpiä lauluja ja fuksien toivelauluja yhdessä Kulttuurisian johdolla. Fuksilauluilta järjestetään perinteisesti alkusyksystä Teekkaritalolla Fuksiurheilukisojen jälkeen.

**Fuksikyykkä**

Killan järjestämä tutustuminen Akateemisen kyykän saloihin. Perinteisesti järjestetty tammikuussa yhdessä SIKin ja YRKin kanssa.

**Lumenveistokisat**

Alkukeväästä järjestettävissä lumenveistokisoissa killat kamppailevat toisiaan vastaan tekemällä veistoksia lumesta. Myöskin tällä tapahtumalla on joka vuosi eri teema ja veistosten olisikin hyvä jotenkin liittyä tähän teemaan.
Koneen laskiainen
Koneteekkareiden järjestämät suuret bileet talvella. Päivä alkaa mäenlaskulla Raksilassa ja huipentuu illan baaribileisiin.

**Oton päivä**

Oton nimipäivästä starttaa Wappu. OTYn Fuksijaos järjestää Oton päivänä 17.4. perinteisesti jotain hauskaa puuhasteltavaa fukseille.

**Fuksiuitot**

Waaton se ykkösjuttu fuksille, jossa vuoden aikana syntynyt fuksi vihdoin kuolee laskiessaan liukumäkeä pitkin Lasaretinväylään.

**Wappu**

Wappu on Teekkarille joulu, juhannus ja uusi vuosi samassa paketissa. Wappuna fuksit (kuvainnolisesti) kuolevat ja uudestisyntyvät Teekkareina. Wappuviikolla järjestetään useita tapahtumia, kuten Kirkkovenesoudut ja Ööpisgaala. Wappuviikko huipentuu Wapun aattona eli Waattona fuksien kasteeseen ja Waaton bileisiin. Varhain Wappupäivän aamuna uudet Teekkarit saavat painaa päähänsä uudenkarhean Teekkarilakkinsa. Wappupäivän iltana saatetaan oma fuksilakki arvokkaasti tien päähän Fuksilakkien polttohautauksessa Teekkaritalolla.
