---
title: OTiT:n kerhot
date: 2025-09-19
authorbox: false
sidebar: true
menu:
---
OTiT:n kerhot ovat toimintaa kiltalaisilta kiltalaisille. Kerhot ovat jonkin mielenkiinnon tai tekemisen ympärille, säännöllisesti kokoontuva ryhmä. Kerhoja voi olla monenlaisia, esimerkiksi kokkikerho, jalkapallokerho tai lukupiiri, vain mielikuvitus on rajana! Kaikki kiltalaiset ovat tervetulleita kerhojen toimintaan!

Kerhon toimintaa pyörittää kerhonohjaaja, joka on vastuussa esim. kokoontumisista ja ohjelmasta. Killan hallitus avustaa ongelmatilanteissa, mutta ei ole vastuussa kerhojen toiminnasta.

## Tämänhetkiset kerhot

#### Mahjong-kerho
- Kokoontuu joka toinen maanantai kiltahuoneella kello 18. (8.9.2025 alkaen)
- Kerhonohjaaja: dolmio (TG: @datadrako1)
- Ilmoituskanavan linkin saat kysymällä!

## Haluatko perustaa kerhon?

Kerhon saa perustaa kuka tahansa kiltalainen. Mikäli olet kiinnostunut, toimita kerhon perustamishakemus OTiT:n hallitukselle tai täytä [tämä lomake](https://forms.gle/4Qi4tw1aWFWP2AsQ6). Kerho voi aloittaa toiminnan ennen virallista hyväksyntää, mutta kerho ei ennen hyväksyntää saa mainosta killan virallisilla tiedotuskanavilla tai mahd. rahoitusta toimintaan.

Kerhon perustaminen vaatii kerhosuunnitelman. Kerhosuunnitelmasta tulisi tulla ilmi ainakin:

- Kerhon nimi
- Kerhon tarkoitus
- Kerhonohjaaja
- Kerhonohjaajan yhteystiedot
- Kerhon pääasiallinen tiedotuskanava (esim. linkki Telegram chattiin)
- Alustava kerhosuunnitelma
  - Milloin kerho kokoontuu (esim. maanantaisin kello 16.30, tai jokaisen kuun ensimmäisenä tiistaina kello 7.00)
  - Alustava kerhokerran ohjelma (voi olla sama joka kerta)

### Esimerkki kerhohakemuksesta ja -suunnitelmasta

- **Nimi** OTiT:n Mahjong-kerho
- **Tarkoitus** Tutustua ja pelata japanilaista pappapokeria, riichi mahjongia. Myös killan omalla mahjong-setillä, jos tarpeeksi on osallistujia.
- **Kerhonohjaaja** dolmio
- **Kerhonohjaajan yhteystiedot** (TG nick)
- **Kerhon pääasiallinen tiedotuskanava** Telegram (TG link)

- **Alustava kerhosuunnitelma**
  - Ma 8.9. kello 18, ma 22.9. kello 18, ma 6.10. kello 18, ma 20.10. kello 18, 3.11. kello 18, 17.11. kello 18, 1.12. kello 18
  - Jokaisena kertana olisi tarkoitus pelata Mahjongia. Jos paikalla on neljä henkilöä, pelataan laudalla. Muuten kokoonnutaan ja pelataan Mahjong Soulia.

## Kerhonohjaajille

Muutamia ohjeita ja vinkkejä kerhonohjaajille:

- Lähtökohtaisesti jokainen kiltalainen on tervetullut kerhoihin. Mikäli joku käyttäytyy huonosti, ilmoitathan siitä killan hallitukselle tai häirintäyhdyshenkilölle tai täytä häirintälomake.
- Pidä kiinni aikataulusta. Jos kerhon aikatauluun tulee muutoksia, ilmoita siitä hyvissä ajoin.
- Kannattaa rekrytä varaohjaajia, jotka voivat vetää kerhon toimintaa esim. sairaustapauksissa tai muissa pakollisissa menoissa.
- Luo ainakin pieni suunnitelma jokaisesta kerhokerrasta. Jouhevoittaa menoa. Esim. jos kerho on keskusteluun pohjaava, pohdi aiheita etukäteen.
- Kilta voi auttaa pienissä materiaalihankinnoissa tai sponssata saunatilan juhlahengessä. Kysy lisää hallitukselta!
- Kerhon voi lopettaa milloin vain, ilmoitathan siitä hallitukselle.
