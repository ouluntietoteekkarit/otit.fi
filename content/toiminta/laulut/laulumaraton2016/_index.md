---
title: Laulumaraton 2016
date: 2021-05-15
authorbox: false
sidebar: true
menu:
---

### Puna-armeijan vapaapäivä

(Neljä ruusua – Poplaulajan vapaapäivä  
San. Atte Jauhiainen, Oula Kuuva, Visa Seppänen, Lauri Haverinen, Jukka Pajukangas, Lauri Haapakangas, Tuomo Mattila  
Sarjan voittaja)

Ilman punaista tietä, moni syödä ei saa kyllikseen  
Se puhdistaa mieltä, ajaa köyhät raivon partaalle  
Vallankumous saapuu, pian kommunistit hallitsee  
Suuren voiton merkkinä, Pietari nimetty on uudelleen

Jos tahdot mukaan, puolueelle silloin hurraa  
Mut jos valittaa, gulag odottaa  
Ja politbyroon kritiikki voi johtaa murhaan

Nyt on Setä Leninin kumouspäivä  
Venäjä tarvitsee minua tänään  
Tahdon kukistaa Tsaarin hirmuvallan,  
Maan puhdistaa

Nyt on Josif Stalinin voitonpäivä  
Tarvitse en länsi-liittoumaa enää  
Tahdon varustaa armeijan mahtavan suuren  
Kapitalismille vastavoiman  
Jakaa Euroopan

Kaikki maailman kansat kaipaa vapautusta osakseen  
Me tuemme heitä, vain jos he ottaa aatteen omakseen  
Ydinaseiden latausäänet vievät kansakunnat kaaokseen  
Muisto vain on maailmanrauha, suhteet jäässä ovat edelleen

Mut kilpajuoksu kuuhun viekin Neukut konkkaan  
Talous piiputtaa, ruoka lopahtaa  
Ja satelliitit kapinoi yks’ kerrallansa

Nyt on terveen järjen vapaapäivä,  
Gorbatsov, glasnost ja perestroika  
Petos hajottaa liittomme yhtenäisyyden  
Unohtaa aatteen tuo kirottu Mihail  
limanuljaska

Nyt on puna-armeijan vapaapäivä,  
klikkiotsikoilla sodimme tänään  
Tahdon lomailla Krimin niemimaalla  
palauttaa sirpin ja vasaran maineen  
kansat vapauttaa

### Ikuinen mylly

(Indica – Ikuinen virta  
San. Kalle Lyttinen, Oula Kuuva, Jukka Pajukangas, Uula Ranta, Lauri Haverinen, Taru Järvelä, Lauri Haapakangas, Tuomo Mattila)

Taas kukkahatut niin  
Saa hiekkaa nivusiin  
Herneitä sieraimiin  
Kun luen Ylkkärin  
Saan jälleen raivarin  
Vois muuttaa Pietariin

Klikkiotsikoillaan  
Ne meitä painostaa  
Ja hälyn nostattaa  
On turha rakentaa  
Siltoja uudestaan  
Kun some raivoaa

Entä jos Tunkkien jäätävä raivo  
Kylmenee kuin pohjaton kaivo  
Entä jos joku mut natsiksi leimaa  
Ehkäpä hirteen itseni heivaan  
Taakseni jättäisin tämän farssin  
Mielensäpahoittajain esiinmarssin  
Petoksen tehnyt on valiokunta  
Kai tämä on vain painajaisunta?

Jos kuolee perinteet  
Vuos’kaudet keränneet  
Pyhiksi muuttuneet  
Niin miten muuttaa vois  
Jos vanhat heivaa pois  
Se surullista ois

Entä jos Tunkkien jäätävä raivo  
Kylmenee kuin pohjaton kaivo  
Entä jos joku mut natsiksi leimaa  
Ehkäpä hirteen itseni heivaan  
Taakseni jättäisin tämän farssin  
Mielensäpahoittajain esiinmarssin  
Petoksen tehnyt on valiokunta  
Kai tämä on vain painajaisunta?

Entä jos Teekkarin laulavan nielun  
Valkaisee kuin Jacksoni sielun  
Entä jos yhdyn Tunkkien huoleen  
Joudunko perinteet tunkemaan suoleen?  
Vaatimus on limanuljaskan mieleen  
”Laitetaan kahleet laulajan kieleen”  
Hymnimme loppu on tää, minä luulen  
Haistan jo muutoksen ruskean tuulen

### Klikkiotsikoita

(Joel Hallikainen – Kuurankukkia  
San. Kalle Lyttinen, Jaana Moilanen)

Kaljaa, juomaan kaljaa  
Minä turhaan koitan saada ystäväin  
Kaljaa, juomaan kaljaa  
Tuon karun totuuden nyt ikkunastaan näin

Klikkiotsikoita availemaan kämpille se jäi  
Limanuljaska käy tuomiota päin  
Kossupullollakaan petostansa ei voi sovittaa  
Jo varjo Pietarin nyt ylleen lankeaa

Kurjaa, liian kurjaa  
On yksin kaataa kaljaa kotonaan  
Kurjaa, liian kurjaa  
On kengillensä itse oksentaa

Klikkiotsikoita availemaan kämpille se jäi  
Limanuljaska käy tuomiota päin  
Kossupullollakaan petostansa ei voi sovittaa  
Jo varjo Pietarin nyt ylleen lankeaa

klikkaa, päässä klikkaa  
sun postiluukkuun yllätyksen tuon  
klikkaa, päässä klikkaa  
mä varpusparven postitan sun luo

Klikkiotsikoita availemaan kämpille se jäi  
Limanuljaska käy tuomiota päin  
Kossupullollakaan petostansa ei voi sovittaa  
Jo varjo Pietarin nyt ylleen lankeaa

Klikkiotsikoita availemaan kämpille se jäi  
Limanuljaska käy tuomiota päin  
Kossupullollakaan petostansa ei voi sovittaa  
Jo varjo Pietarin nyt ylleen lankeaa

* * *

2\. TEK-sarja
-------------

### Työnhakua En Kaipaa

(Maija Vilkkumaa – Ei  
San. Uula Ranta, Oula Kuuva, Visa Seppänen  
Sarjan voittaja)

Rekryillat  
Niihin hyvä ois mennä, hyvä ois mennä  
CV-klinikat  
Niihin enää en ennä, enää en ennä,  
Mä haluaisin et joku muu tän tekee,  
Mulle työpaikan kesäksi junailee  
Mä tiedän kunnalta duunia irtoo  
Mutta palkkaus on, teollisuudes’ parempaa

;,; Jos firmoilta töitä ei nyt lohkea  
Niin päädyn kunnalle leikkaamaan ruohoa  
Mut niistä hommista veisaan mä viis  
Joten työhakemuksia rustaamaan siis ;,;

Yhteystiedot,  
Sieltä numeron korjaan, osoitteen korjaan  
Saatekirje,  
Sen vielä kerran tarkistan, kerran tarkistan  
Ei tämä värvääjän pinossa loista,  
Näit’ on takana jo kolmetoista ja mä,  
Tiedän ettei huijaus auta, mut mä  
Haluan saada töitä jumalauta! Mutta

;,; Jos firmoilta töitä… ;,;

Ja sitten koittaa huhtikuu,  
Luuriin vastaan, hiljaa suu  
Siitä kaunis ääni korvaan kantautuu,  
”Voisitko huomenna, käydä toimistolla, ja  
katsotaan milloin sä meille töihin tuut”  
Siihen vastaan, hänelle vastaan  
Että ”Vielä ois tenttejä  
mut paskat mä niistä” ja

;,;nyt puumerkki papereissa mulla jo on,  
Se sanoo töitä on ja siitä saa palkkion  
Onneks en myynyt mun sielua veks  
Mä kiitän ammattiliittoani: se on TEK ;,;

### Kun kirjoitan dippaa

Paula Koivuniemi – Kun kuuntelen Tomppaa  
(san. Tuomo Mattila, Mikko Polojärvi, Lauri Haapakangas)

Kun seinään päätäni hakkaan  
Ulkona haalareissa väkeä lappaa  
Laskiaisriehassa väkeä nään  
LaTeX vain mun seuraksein jää  
Se paineen ohimoon tuottaa  
Tahtoisin itseni humalaan juottaa  
Taatusti lämmin ois sauna  
Mä sinne vain mennä en saa

Kun kirjoitan dippaa  
Ja kutsuhuuto lauluun käy  
Motivaatio dippaa  
Velvollisuudet ahdistaa! Ahaa, rahaa  
Mä kirjoitan dippaa  
Ja kuinka päästä kuuluu ”prii” ja otsalohkossa vippaa  
Tassu korkkiin jo raapaisee, aiee, aiee

Fuksitkin irkissä hihkuu  
Liitolta kulttuurille sponsseja tihkuu  
Kai TEKkiläinen vieläkin saa?  
Vaiko takuumme raukeaa?  
Miks naru sovittaa kaulaa?  
Kun nytkin voisin mä Talolla laulaa  
Teekkareiden luvattu maa  
Siellä TEK vois mut humalluttaa

Kun kirjoitan dippaa  
Ja kuulen kuinka kutsuu yö,  
Meikäläisellä flippaa  
Järjen valon se sammuttaa! Kha-khaa, kha-khaa  
Mä kirjoitan dippaa  
Ja pian kyllä lähdekirjastoni nuotioon kippaan  
Karhu neljästi karjaisee, aiee, aiee

Kun kirjoitan dippaa  
Ja kutsuhuuto lauluun käy  
Motivaatio dippaa  
Kuinka voin sitä vastustaa? Pahaa, pahaa  
Mä Talolla konttaan  
En koskaan kai naru suorana mä maistele Domppaa  
Sheriffi minut vangitsee, aiee, aieee  
Mä kirjoitan dippaa

### Se on liitto

(Tom Jones – She’s a Lady  
San. Lauri Haverinen, Atte Jauhiainen, Oula Hourula, Uula Ranta, Oula Kuuva, Visa Seppänen)

Se on erinomainen,  
Tekniikan Akateeminen,  
jäseneksi kaipaan  
Se turvaa meille tuo,  
edut parhaat myöskin suo,  
ei petä lainkaan

TEK on liitto, ou-ou-ou, meidän liitto  
Kerho tuo rento onkin LIITTO  
Ja se sponssit meille suo!

Se koetellen viinapään  
Houkuttelee liittymään  
jokaisen fuksin  
Jäsenikseen meidät suo  
Sekä sanasepot nuo  
Palkitsee kuksin

TEK on liitto…

Lakimiesten voimillaan  
työnantajille kostaa  
Rahat valmistunein vie  
ja niillä viinaa ostaa  
Palkkasuosituksilla  
syön muutakin kuin roskaa  
Kiitos TEKin mulla ikään  
huolen päivää eeeeeeeeiii eheheii

TEK on liitto…  
TEK on liitto!

* * *

3\. Sauna-sarja
---------------

### Saunomaan

(Reijo Taipale – Satumaa, pienin muutoksin voi laulaa myös Rakkaus on lumivalkoinen -kappaleen päälle  
San. Uula Ranta, Oula Kuuva)

Suomalaisen kodin kulmakivi sauna on  
Siellä voimme kylpeä ain’ aamun koittohon  
Jos janottaa, niin kaljalla sen voimme sammuttaa  
liiallisen kuumuuden suihkussa haihduttaa

Oi jospa tänä iltana viel’ saunaan mennä vois  
niin Teekkari jos toinenkin siel’ toisiaan vihtois  
Vain löylykauha heilumaan  
ja vettä kiukaalle  
Näin lauteilla kun istutaan  
käy tila ahtaalle

Kulje kanssain sinne missä päästään saunomaan  
siellä perseet paljaana me hymni lauletaan  
Kaljan voisi siellä ottaa, ehkä toisenkin  
Omia jos tuonut et, on näistä sullekin

Oi jospa tänä iltana viel’ saunaan mennä vois  
niin Teekkari jos toinenkin siel’ toisiaan vihtois  
Vaan löylykauha heilumaan  
ja vettä kiukaalle  
näin lauteilla kun istutaan  
käy tila ahtaalle

### Taistojen sauna

Taistojen tiellä, työväenlaulu 1920-luvulta  
San. Tuomo Mattila, Taru Järvelä, Kalle Lyttinen, Lauri Haapakangas, Oula Kuuva, Lauri Haverinen)

Saunaan, saunaan kilvan, veikkoset  
Sihijuomat kourassa nyt astukaamme  
Kuuluu kutsu kivisydämen  
Löylynheittoon vietellen

Saunaan, saunaan luota raskaan työn  
Kaikki tossun, taakan alle ahdistetut  
Teille, meille käypi kutsu tää  
Jotka oomme kansaa yön

Kun järki pakenee  
Joukossa ihmisperseiden  
Niin löyly lämpöinen  
Tuo jälleen rauhan sydämeen  
Jo vimma viilenee  
Halvatun hiidet hiljenee  
Kun saapuu yö ja löylyt lyö  
Ja takkahuoneessa makkarat syö

Niin monta, niin monta on yössä juopunut  
Niin monta, niin monta on matkalla maatunut  
Vaan sahti ja sauna, se mielen virvoittaa  
Ei sammumaan se suista vaan lauluun kirvoittaa

Siis lauteille tulkaa nyt kaikki tupsupäät  
Viel’ viihdymme siellä kun haihtuu pois napajäät  
Pois rievut, pois rääsyt, myös housut turhaa ois  
Loihdi löylyloitsu, karkoita kurjuus pois

* * *

4\. Remppa-sarja
----------------

### Remppakaljaa

(Rufus Wainwright – Hallelujah (Leonard Cohen cover)  
San. Oula Kuuva, Visa Seppänen  
Sarjan voittaja)

Tulkaa kaikki kuulemaan  
Kun setä kertoo tarinaa  
Ei kaikki aina mee kuin voisi luulla  
En tiedä mitä aateltiin  
Kun projektiin me ryhdyttiin  
Eihän siitä tullut yhtään mittään

;,; Ei mittään, yhtään mittään ;,; x 2

Kun kohteeseen me saavuttiin  
Ja haalareihin vaihdettiin  
Meis’ kaikis’ asui pieni optimisti  
Kun vasaroihin tartuttiin  
löin pikkurillin turvoksiin  
Tuo mustelma on merkki: remppa alkaa

;,; Remppa alkaa ;,; x 4

Laudat kierot seinään löin  
Ja tapetin päälle liisteröin  
Sit’ tajusin et’ sähkötyöt viel’ uupuu  
Mun naama muuttui valkoiseks  
Kun homma kääntyi kaaokseks  
Ja kuiskaus hento kuului: ”oispa kaljaa”

;,; Oispa kaljaa ;,; x 4

Nauloja kun hakattiin  
Niin osuin sähkökaapeliin  
Ei mikkään täällä mene kohtuuella  
Alkoi seinät päälle kaatumaan,  
Tulkaa itte laittamaan  
On tää kans yksi työmaa Jumalauta!

;,; Jumalauta ;,; x 4

Ei koskaan tullut valmista  
On Talon nurkat vinossa  
Ja kylppärissä kaato miten sattuu  
Vaik’ katsoo sitä miten päin  
On jälki rujo ja jano jäi  
Näin käy kun ei oo lainkaan remppakaljaa

;,; Remppakaljaa ;,; x 8

### Make Talo Great Again!

(Star Spangled Banner  
San. Tuomo Mattila)

Vasarat Heiluen  
Make Talo Great Again!  
Pihaan Öljyputki  
Talous Taatusti Nousee  
Ikkunat Naulaamme  
Make Talo Great Again!  
Nistit Häädön Jo Saa  
Kera Fuksivalaansa  
Kyltereitä Varten  
Pihan Miinoitamme  
Vielä Muuri Uljas!  
Make Talo Great Again!  
Ja Ylpeenä Kaikuu Yösyännä Hymni  
Arkkarit me voitamme  
Make Talo Great Again!

### Kiltisremppa alkaa saa

(Teräsbetoni – Missä miehet ratsastaa  
San. Kalle Lyttinen)

Kellarin lattiavesiä  
Ja luukuissa linnun pesiä  
Kahvissa asustaa sieni  
Ja ongelma se on kovin pieni  
Ja nurkissa toukat hyörii  
Vaikka siivouslistatkin pyörii  
Nyt kerralla kunnollista  
Laitetaan uusi jalkalista

Kiltisremppa alkaa saa  
Joka ukko nyt vasaraa heilauttaa  
Kiltisremppa alkaa saa  
Purukumi pitää asiat paikallaan

Saadaan vaihtuva ilma  
Ja raikkaampi torstai-ilta  
Tää valtaisa mahdollisuus  
Parantaa kiltaistuvuus  
Oi naulojen kilinän iloa  
Sitä kiiltoa, pintojen siloa  
Nyt kerralla kunnollista  
Laitetaan uusi jalkalista

Kiltisremppa alkaa saa  
Joka ukko nyt vasaraa heilauttaa  
Kiltisremppa alkaa saa  
Purukumi pitää asiat paikallaan

Kiltisremppa  
Kiltisremppa alkaa saa  
Ha!  
Kiltisremppa  
Kiltisremppa alkaa saa

Kiltisremppa alkaa saa  
Joka ukko nyt vasaraa heilauttaa  
Kiltisremppa alkaa saa  
Purukumi pitää asiat paikallaan  
(modulaatio)  
Kiltisremppa alkaa saa  
Joka ukko nyt vasaraa heilauttaa  
Kiltisremppa alkaa saa  
Purukumi pitää asiat pai-kal-laan