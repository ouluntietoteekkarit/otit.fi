---
title: Kiltahuone
date: 2021-15-5
authorbox: false
sidebar: true
menu:
---

## Yleistä
OTiT:n viihtyisä kiltahuone sijaitsee X-oven käytävällä X2 oven vieressä olevassa pommisuojassa. Kiltahuoneelle on helpot opasteet ovelta ja sinne kyllä löytää jos kulkee silmät auki. Kiltahuoneen ovelta huokuu ystävällinen ja lämmin tunnelma. Välillä kiltahuoneelle muodostuukin lähes trooppinen ilmasto väen paljouden takia. Etuhuoneesta löytyy lautapelipöytä, jonka ympärillä on 6 erittäin mukavaa nahkatuolia, iso divaanisohva TV:n edestä sekä tietenkin biljardipöytä. Takahuoneessa on kokouspöytä, pienempi pöytä kahden sohvan vierestä sekä kaksi päätettä.

Kiltahuoneen aktiviteeteista mainittakoon biljardipöytä, yliopiston suurin TV (55″), Super Nintendo, GameCube, Sega, PlayStation, PlayStation 2, Xbox, kaksi päätettä, lautapelejä, killan Media-PC, kahvinkeitin ja elintarvikkeiden valmistusvälineet (mikroaaltouuni) sekä jääkaapit joissa voi säilyttää omia elintarvikkeita ja killan myymiä virvokkeita. Myytäviä tuotteita ovat mm. erilaiset suklaapatukat, tikkarit ja tietenkin energiajuoma PK.

Kiltahuoneen webcam-kuvaa voi seurata osoitteessa http://www.otit.fi/otitcam/

## Biljardi
Kiltalaiset ovat aktiivisia biljardin pelaajia. Pöytä onkin lähes koko ajan käytössä, mutta myös uusille pelaajille annetaan mahdollisuus pelata. Biljardin kausikortti lukuvuodelta maksaa 5 euroa ja kertamaksu peliltä on 20 senttiä. Kilta järjestää myös kisoja, joissa paras kepittäjä ratkaistaan.

## Päätteet
~~Jos omistat Stekt-tunnukset, niin sinulla on pääsy kiltahuoneen kahdelle päätteelle.~~

## Media-PC
Etuhuoneesta löytyy Media-PC, josta saa vapaasti valita mieleistään musiikkia, vaikkapa bilismatseja siivittämään. Koneeseen on asennettu Spotify ja killalla on Spotify Unlimited -tunnukset sen käyttöä varten.

## Elintarvikkeet
Kiltahuoneelta löytyy kahvinkeitin ja ohjeet sen käyttöön. Jääkaappiinkin voi jättää eväät omalla vastuulla.

## Hyvää seuraa
Kiltahuoneelta löydät vain hyvää seuraa. Ei siellä mörköjä ole. Voit hakea apua opiskeluongelmiin tai vaikka vain viettää aikaa kavereiden kanssa. Ja kiltahuoneella uusiin kavereihin pääsee tutustumaan.

## Kulkulupa
Jos haluat laajentaa 24/7 korttisi kulkuoikeutta niin, että se käy myös kiltahuoneen oveen, voit täyttää hakemuksen täällä.