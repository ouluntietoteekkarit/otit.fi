---
title: otitsunii
date: 2022-03-17
authorbox: false
sidebar: true
menu:
---

Voit hakea otitsunii-tunnusta [täältä](../../tietopankki/otitsunii-tunnushakemus/)

Otitsunii on Oulun Tietoteekkarit ry:n oma Linux-palvelin. Palvelin on osa killan muuta palvelinklusteria. Palvelimeen voivat saada käyttäjätunnuksen Oulun Tietoteekkarit ry:n jäsenet.

Käyttäjätunnusta haetaan täyttämällä hakemuslomake, joka on löydettävissä sivujen tietopankki-osiosta. Lomakkeen voi tulostaa itse em. tiedostosta.

Hakemuslomakkeen voi täyttää joko tietokoneella ennen tulostusta tai selvällä käsialalla **kuulakärkikynällä** (ei siis lyijykynällä). Tulostettu hakemus on päivättävä ja allekirjoitettava, jonka jälkeen sen voi palauttaa killan postilaatikkoon tai suoraan jollekin hallituksen jäsenelle. Tämän jälkeen hakemus menee ensin hallituksen ja sitten killan operaattorin käsittelyyn. Tunnus ja salasana luovutetaan ainoastaan henkilökohtaisesti. Käyttäjän on vaihdettava salasana ensimmäisellä kirjautumiskerrallaan otitsuniille.

###### Mitä tunnuksilla voi tehdä

Saatuaan otitsunii-tunnukset voi esimerkiksi

- Irkata. Irkkaamiseen löytyy ohjeet [IRC-oppaasta](../../tietopankki/irc-opas/).
- Ylläpitää omia sivuja public_html kansion kautta. Sivut löytyvät sitten osoitteesta `otit.fi/~tunnus`
- Käyttöehtojen puitteissa hostata ja ylläpitää pienehköjä itse tehtyjä ohjelmia
- Säilyttää tiedostoja palvelimella. Tiedostojen käyttöoikeuksissa kannattaa kuitenkin olla tarkkana, eikä mitään kovin arkaluontoista kannata otitsuniilla säilyttää.
- Pyytää sähköpostitunnuksen muotoon `tunnus@otit.fi`. Sähköpostilaatikko luodaan Google Workspace -palveluun. Tunnusta voi pyytää operaattoreilta tai hallitukselta.

###### Käyttöehdot

Käyttäjätunnusta hakiessaan hakija sitoutuu noudattamaan [Oulun yliopiston tietokonejärjestelmien ja tietoliikenneverkon käytön sääntöjä](https://www.oulu.fi/th/node/30542), FUNET-verkon käytön eettisiä ohjeita sekä Oulun Tietoteekkarit ry:n hallituksen ja järjestelmän ylläpidon antamia ohjeita palvelimen käytöstä.

Salasana on vaihdettava välittömästi sen jälkeen, kun tunnus on saatu. Ongelmatilanteissa ylläpidon tavoittaa osoitteesta adm(at)otit.fi.

###### Kuka ylläpitää palvelimia?

Killan palvelimia ylläpitää killan vaalikokouksessa valittavat operaattorit. Operaattorit eivät saa palkkaa työstään eli kaikki toiminta on hyvää hyvyyttään tehtyä. Operaattorina kuitenkin oppii palvelinten sielunelämää ja näkee käytännössä millaista pienen palvelinklusterin ylläpito on. Operaattoriksi hakevilta ei vaadita aiempaa kokemusta, vain intoa oppia operointia.

###### Miten saan lisää palveluita tunnuksilleni?

Laita viestiä adm(at)otit.fi ja pyydä kiltisti operaattoreilta mikäli haluamasi palvelu voitaisiin järjestää killan palvelimilla. Esimerkiksi VoIP serveri tai jonkun pelin serveri.
